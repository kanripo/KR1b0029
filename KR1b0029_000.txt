# -*- mode: mandoku-view; -*-
#+TITLE: 書傳輯錄纂註
#+DATE: 2015-08-24 22:02:42.713194
#+PROPERTY: ID KR1b0029
#+PROPERTY: BASEEDITION WYG    
#+PROPERTY: JUAN 提要
<pb:KR1b0029_WYG_000-1a>¶
欽定四庫全書　　　　　經部二¶
　書傳輯錄纂注　　　　　書類¶
　　提要¶
　　　　(臣/)等謹案書傳輯録纂注六卷元董鼎撰鼎¶
　　　　字季亨鄱陽人朱子之學授於黄幹鼎族兄¶
　　　　夢程嘗從幹游鼎又從夢程聞緒論故自序¶
　　　　謂得朱子之再傳是編雖以蔡沈集傳為宗¶
　　　　而集傳之後續以朱子語録及他書所載朱¶
<pb:KR1b0029_WYG_000-1b>¶
　　　　子語謂之輯錄又采諸說之相發明者附列¶
　　　　於末謂之纂注自序稱集傳既為朱子所訂¶
　　　　定則與自著無異又稱薈稡成朱子之一經¶
　　　　則仍以朱子為主也考蔡沈書集傳序惟稱¶
　　　　二典三謨嘗經先生㸃定故陳櫟作書集傳¶
　　　　纂疏惟虞書首標朱子而夏書以下則不然¶
　　　　其凡例曰首卷有朱子訂定四字不忘本也¶
　　　　自二卷起去四字紀實也呉澄作是書序亦¶
<pb:KR1b0029_WYG_000-2a>¶
　　　　稱朱子訂定蔡傳僅至百官若帝之初而止¶
　　　　此書大禹謨正月朔旦條下鼎併附注其説¶
　　　　是鼎於此書源委本自分明其稱集傳為朱¶
　　　　子所訂定未免假借然澄序又稱集傳自周¶
　　　　書洪範以後寖覺疎脱師説甚明而不用者¶
　　　　有焉疑其著述未竟而人為增補或草稿初¶
　　　　成而未及修改所舉金縢召誥洛誥諸條皆¶
　　　　顯相舛異又稱鼎作是書有同有異俱有所¶
<pb:KR1b0029_WYG_000-2b>¶
　　　　禆如解西伯戡黎則從呉棫解多士則從陳¶
　　　　櫟解金縢則兼存鄭孔二義不以蔡傳之從¶
　　　　鄭為然云云然則鼎於集傳盖不免有所未¶
　　　　愜恐人以源出朱子為疑故特引朱子之説¶
　　　　補其闕失其舉集傳歸之朱子猶曰以朱翼¶
　　　　朱則不以異蔡為嫌耳非其考之不審也乾¶
　　　　隆四十六年十月恭校上¶
　　　　　　　總纂官(臣/)紀昀(臣/)陸錫熊(臣/)孫士毅¶
<pb:KR1b0029_WYG_000-3a>¶
　　　　　　　總　校　官　(臣/)　陸　費　墀¶
#+PROPERTY: JUAN 序[蔡沈]
<pb:KR1b0029_WYG_000-4a>¶
書傳輯録纂註序¶
慶元己未冬先生文公令沈作書集傳明年先生殁又¶
十年始克成編緫若千萬言嗚呼書豈易言哉二帝三¶
王治天下之大經大法皆載此書而淺見薄識豈足以¶
盡發藴奥且生於數千載之下而欲講明於數千載之¶
前亦已難矣然二帝三王之治本於道二帝三王之道¶
本於心得其心則道與治固可得而言矣何者精一執¶
中堯舜禹相授之心法也建中建極商湯周武相傳之¶
<pb:KR1b0029_WYG_000-4b>¶
心法也曰徳曰仁曰敬曰誠言雖殊而理則一無非所¶
以明此心之妙也至於言天則嚴其心之所自出言民¶
則謹其心之所由施禮樂教化心之𤼵也典章文物心¶
之著也家齊國治而天下平心之推也心之徳其盛矣¶
乎二帝三王存此心者也夏桀商受亡此心者也太甲¶
成王困而存此心者也存則治亡則亂治亂之分顧其¶
心之存不存如何耳後世人主有志於二帝三王之治¶
不可不求其道有志於二帝三王之道不可不求其心¶
<pb:KR1b0029_WYG_000-5a>¶
求心之要舍是書何以哉沈自受讀以來沈潜其義參¶
考衆説融㑹貫通迺敢折衷㣲辭奥㫖多述舊聞二典¶
三謨先生蓋嘗是正手澤尚新嗚呼惜哉(先生改本已/附文集中其)¶
(間亦有經承先生口授指畫而/未及盡改者今悉更定見本篇)集傳本先生所命故凡¶
引用師說不復識别四代之書分為六卷文以時異治¶
以道同聖人之心見於書猶化工之妙著於物非精深¶
不能識也是傳也於堯舜禹湯文武周公之心雖未必¶
能造其㣲於堯舜禹湯文武周公之書因是訓詁亦可¶
<pb:KR1b0029_WYG_000-5b>¶
得其指意之大略矣嘉定己巳三月既望武夷蔡沈序¶
#+PROPERTY: JUAN 序[董鼎]
<pb:KR1b0029_WYG_000-6a>¶
書傳輯録纂註序¶
生民之類必帝王而後治帝王之道必聖賢而後行考¶
之古可見已黄虞逺矣蒼姬訖矣三代以降有帝王而¶
民不治者聖賢未遇也孔孟繼作有聖賢而道不行者¶
帝王不用也噫虞夏殷周之盛非適然也人事之所致¶
也堯舜禹湯文武之聖非獨善也人心之所同也髙風¶
遐躅豈遂不可追而及之哉孟子言必稱堯舜孔子知¶
百世可繼周言豈苛乎哉事豈虚乎哉蓋於百篇之書¶
<pb:KR1b0029_WYG_000-6b>¶
的然有見而云爾也然則是書也惟聖賢能盡之惟帝¶
王能行之顧其學聖賢之學而事帝王之事者何如耳¶
焚滅之而秦亡表章之而漢興徃者可鑒矣惜夫安國¶
之傳不無可疑而頴達之䟽惟詳制度二帝三王羣聖¶
人之用心獨決於一夫之見管窺天而蠡測海豈足以¶
得其蘊奥哉至宋諸儒數十家而後其説漸備又得文¶
公朱子有以折其衷而悉合於古雖集傳之功未竟而¶
委之門人九峯蔡氏既嘗親訂定之則猶其自著也鼎¶
<pb:KR1b0029_WYG_000-7a>¶
生也晚於道未聞賴族兄介軒夢程親受學於勉齋黄¶
氏槃澗董氏故再傳而鼎獲私淑焉釋經緒論多出朱¶
子迺取訂定集傳為之宗而蒐輯語錄於其次又増纂¶
諸家之註有相發明者并間綴鄙見於其末庶幾㑹粹¶
以成朱子之一經可無參稽互考之勞而有統宗㑹元¶
之要則亦不無小補矣第顧繙閱傳註盈溢充斥衆寳¶
眩瞀遺珠棄玉或所不能免也惟於君心王政人才民¶
生之所係諸儒之論可堪警䇿者摭抉不遺闕者補之¶
<pb:KR1b0029_WYG_000-7b>¶
以備臨政願治之觀覽固不徒為經生學士設也噫人¶
皆可為堯舜塗人可以為禹而况聰明首出受天之命¶
奄有四海有能致之資居得致之勢而又有可致之權¶
可以千古聖賢自期可以四代帝王自許而顧乃謙讓¶
未遑也哉是書若遇雖書之幸實天下萬世生民之大¶
幸也至大戊申十二月己未鄱陽董鼎序¶
#+PROPERTY: JUAN 綱領
<pb:KR1b0029_WYG_000-8a>¶
書傳輯録纂註綱領¶
　　朱子說書¶
古史之體可見者書春秋而已春秋編年通紀以見事¶
　之先後書則每事别記以具事之首尾意者當時史¶
　官既以編年紀事至於事之大者則又採合而别記¶
　之若二典所記上下百有餘年而武成金縢諸篇其¶
　所紀理或更歲月或歴數年其間豈無異事蓋必已¶
　具於編年之史而今不復見矣(通鑑紀事/本末後序)¶
<pb:KR1b0029_WYG_000-8b>¶
聖人千言萬語只是說箇當然之理恐人不曉又筆之¶
　於書自書契以來二典三謨伊尹武王箕子周公孔¶
　孟都只如此可謂盡矣只就文字間求之句句皆是¶
　做得一分便是一分工夫非茫然不可測也但恐人¶
　自不子細求索之耳須是量聖人之言是說箇什麽¶
　要將何用若只讀過便休何必讀(書/説)¶
尚書初讀甚難似見於己不相干後來熟讀見堯舜禹¶
　湯文武之事皆切於己(書/説)¶
<pb:KR1b0029_WYG_000-9a>¶
某嘗患尚書難讀後來先將文義分曉者讀之聱牙者¶
　且未讀如二典三謨等篇義理明白句句是實理堯¶
　之所以為君舜之所以為臣臯陶稷契伊傅軰所言¶
　所行最好綢繆玩味體貼向自家身上求其味自别(謨/)¶
先生問可學近讀何書曰讀尚書先生曰尚書如何看¶
　曰須要考歴代之變先生曰世變難看唐虞三代事¶
　浩大闊逺何處測度不若求聖人之心如堯則考其¶
　所以治民舜則考其所以事君且如湯誓湯曰予畏¶
<pb:KR1b0029_WYG_000-9b>¶
　上帝不敢不正熟讀豈不見湯之心大抵尚書有不必¶
　解者有須著意解者有略須解者有不可解者如仲¶
　虺之誥大甲諸篇只是熟讀義理分明何俟於解如¶
　洪範則須著意解如典謨諸篇稍雅奥亦須略解若¶
　如盤誥諸篇已難解而康誥之屬則已不可解矣(可/學)¶
問尚書難讀蓋無許大心胷他書亦須大心胷方讀得¶
　如何程子只說尚書曰他書却有次第且如大學自¶
　格物致知以至平天下有多少節次尚書只合下便¶
<pb:KR1b0029_WYG_000-10a>¶
　大如堯典自克明俊徳以親九族至黎民於變時雍¶
　展開是大小大分命四時成嵗便見心中包一箇三¶
　百六十五度四分度之一㡳天方見得恁地若不得¶
　一箇大㡳心胷如何了得(僴/)¶
學者須是有業次且如讀堯舜典厯象日月星辰律度¶
　量衡五樂五禮之類禹貢山川洪範九疇須一一理¶
　㑹令透今人只做得西漢以下工夫無人就堯舜三¶
　代源頭處理㑹來又曰且如做舉業亦湏苦心理㑹¶
<pb:KR1b0029_WYG_000-10b>¶
　文字方可決科若不苦心去求不成業次終不濟事(格/言)¶
二典三謨其言奥雅學者未遽曉會後面盤誥等篇又¶
　難看且如商書中伊尹告太甲五篇說得極切(伊訓/太甲)¶
　(三篇咸/有一徳)其所以治心修身處雖為人主言然初無貴¶
　賤之别冝取細讀極好(時/舉)¶
尚書前五篇大槩易曉後如甘誓𦙍征伊訓太甲咸有¶
　一徳說命此皆易曉亦好此是孔氏壁中所蔵之書¶
　又曰看尚書漸漸覺得曉不得便是有長進若從頭¶
<pb:KR1b0029_WYG_000-11a>¶
　尾解得便是亂道髙宗肜日是最不可曉者西伯戡¶
　黎是稍稍不可曉者太甲大故亂道故伊尹之言緊¶
　切髙宗稍稍聰明故說命之言細膩又曰讀尚書有¶
　一箇法半截曉得半截曉不得曉得㡳看曉不得㡳¶
　且闕之不可强通强通則穿鑿¶
語徳粹云尚書亦有難看者昨日嘗語子上滕請問先¶
　生復言大畧如昨日之說又云如㣲子洛誥等篇讀¶
　至此且認㣲子與父師少師哀商之淪喪已將如何¶
<pb:KR1b0029_WYG_000-11b>¶
　其他皆然若其文義知他當時言語如何自有不能¶
　曉矣(可/學)¶
問書當如何㸔先生曰且看易曉處其他不可曉者不¶
　要强說縱說得出恐未必是當時本意近時解書者¶
　甚衆往往皆是穿鑿如吕伯恭亦未免此也(時/舉)¶
尚書中盤庚五誥之類實是難曉若要添減字硬說將¶
　去儘得然只是穿鑿終恐無益耳(謨/)¶
問某讀書至盤庚及五誥諸篇其疑不可數舉若以諸¶
<pb:KR1b0029_WYG_000-12a>¶
　家之說勉強解去亦說得行但恐當時指意未必如¶
　此耳如此等處只得姑存之如何先生曰漳州所刻¶
　四經書序有通說(荅潘子善中通說散見孔序以待段/能者下傳  及今案漢儒云云一)¶
周公不知其人如何其言聱牙難考如書中周公之言¶
　便難讀如立政君奭之篇是也最好者惟無逸一書¶
　中閒用字亦有譸張為幻之語至若周官蔡仲等篇¶
　却是官様文字必出於當時有司潤色之文非純周¶
　公語也(卓/)¶
<pb:KR1b0029_WYG_000-12b>¶
陳安卿問書何緣無宣王書先生曰是當時偶然不曾¶
　載得(義/剛)¶
尚書只是虚心平氣闕其所疑隨力量看教浹洽便自¶
　有得力處不須預為計較必求赫赫之功也近亦整¶
　頓諸家說倣伯恭詩說作一書但鄙性褊狹不能兼¶
　容曲徇恐又不免少紛紜耳(荅潘/文叔)¶
道夫請先生㸃尚書以幸後學先生曰某今無工夫道¶
　夫曰先生於書既無解若更不㸃則句讀不分後人¶
<pb:KR1b0029_WYG_000-13a>¶
　承舛聽訛卒不足以見帝王之淵懿曰公豈可如此¶
　說焉知後來無人道夫再三請之先生曰書亦難㸃¶
　如大誥語句甚長今人却都碎讀了所以曉不得某¶
　嘗欲作書說竟不曾成如制度之屬祇以疏文為本¶
　若其他未穩處更與挑剔令分明便得(道/夫)¶
諸經皆以註疏為主書則兼取劉敞王安石蘇軾程頣¶
　楊時晁說之葉夢得呉棫薛季宣吕祖謙(學校貢/舉私議)¶
尚書頃嘗讀之苦其難而不能竟也註疏程張之外蘇¶
<pb:KR1b0029_WYG_000-13b>¶
　氏說亦有可觀但終是不純粹林少頴說召誥以前¶
　亦詳備聞新安有呉才老禆傳頗有發明却未曾見¶
　試并考之諸家雖或淺近要亦不無小補但在詳擇¶
　之耳不可以篇帙浩汗而遽憚其煩也(荅或/人書)¶
林書儘有好處但自洛誥以後非他所解(祖/道)¶
因論書解必大曰舊聞一士人說註疏外當看蘇氏陳¶
　氏解先生曰介甫解亦不可不看書中不可曉處先¶
　儒既如此解且只得從他說但一段訓詁說得通至¶
<pb:KR1b0029_WYG_000-14a>¶
　别段便說不通不知如何(必/大)¶
荆公不解洛誥但云其閒煞有不可强通處今姑擇其¶
　可曉者釋之今人多說荆公穿鑿他却有此處後來¶
　人解書則又却須要盡解(廣/)¶
元祐說命無逸講義及晁以道葛子平程泰之呉仁傑¶
　數書先附去可便參訂序次當以注疏為先疏節其¶
　要者以後只以時世為先後可也西山間有發明經¶
　㫖處固當附本文之下其統論即附篇末也記得其¶
<pb:KR1b0029_WYG_000-14b>¶
　數條理會㸃句及正多方多士兩篇可併考之(荅李/時可)¶
必大問尚書欲裒諸家說觀之如何先生厯舉王蘇程¶
　陳林少穎李叔易十餘家解訖却云便將衆說看未¶
　得且讀正文見箇意思了方可如此將衆說㸔書中¶
　易曉處直易曉其不可曉處且闕之如盤庚之類非¶
　特不可曉便曉了亦要何用如周誥諸篇周公不過¶
　說周所以合代商之意是他當時說話其間多有不¶
　可解者亦且觀其大意所在而已(必/大)¶
<pb:KR1b0029_WYG_000-15a>¶
或問諸家書解誰者最好莫是東坡書為上否曰然又¶
　問但若失之簡曰亦有只消如此解者(廣/)¶
東坡書解却好他看得文勢好(學/蒙)¶
向在鵝湖見伯恭欲解書云且自後面解起今解至洛¶
　誥有印本是也其文甚閙熱某嘗問伯恭書有難通¶
　處否伯恭初云亦無甚難通處數日問却云果有難¶
　通處今只是强解將去耳(道/夫)¶
後數年再會於衢伯恭始謂余曰書之文誠有不可解¶
<pb:KR1b0029_WYG_000-15b>¶
　者甚悔前日之不能闕所疑也予惟伯恭所以告予¶
　者雖其徒亦未必知因具論之使讀者知求伯恭晚¶
　所欲闕者而闕之庶幾得其所以書矣(書東莱/書說後)¶
先生嘗觀書說語門人曰伯恭直是說得書好但周誥¶
　中有解說不通處只須闕疑某亦不敢强解伯恭却¶
　一向解去故㣲有尖巧之病也是伯恭天資髙處却¶
　是太髙所以不肯闕疑(葉紹翁四/朝聞見錄)¶
李文禀白書解且乞放緩願早成禮書以幸萬世先生¶
<pb:KR1b0029_WYG_000-16a>¶
　曰書解甚易只等蔡仲黙來便了禮書大段未也(淳/)¶
書說未有分付處因思向日喻及尚書文義貫通猶是¶
　第二義直須見得二帝三王之心而通其所可通母¶
　强通其所難通即此數語便已叅到七八分千萬便¶
　撥置此來議定綱領早與下手為佳諸說此間亦有¶
　之但蘇氏傷於簡林氏傷於繁王氏傷於鑿吕氏傷¶
　於巧然其門儘有好處如制度之屬祗以疏文為本¶
　若其間有未穩處更與挑剔令分明耳(與蔡仲/黙帖)¶
#+PROPERTY: JUAN 凡例
<pb:KR1b0029_WYG_000-17a>¶
書傳輯録纂註凡例¶
　一案久軒蔡氏(抗/)淳祐經進本錄朱子與蔡仲黙帖¶
　　及語錄數段在前今各類入綱領輯錄内以便觀¶
　　覽¶
　一是書以朱子為主故凡語録諸書應有與書經相¶
　　闗者靡不蒐輯倣輯畧例名曰輯錄附蔡傳之次¶
　　或有與蔡傳不合及先後說自相同異處亦不敢¶
　　遺庶幾可備參考其甚異者則略之¶
<pb:KR1b0029_WYG_000-17b>¶
　一朱子語錄諸書有總論一經及雜舉諸篇難以分¶
　　附各處者别為綱領一卷置之帙首亦讀是書者¶
　　所宜先知¶
　一增纂諸家傳註或推蔡氏所本或發其所未盡或¶
　　補其所不及大約以經文為序訓詁居先釋經義¶
　　者次之疏傳義及釋音又次之已說處末名曰纂¶
　　註以附於輯錄之後¶
　一增纂諸家之說或節取其要語其有文勢未融貫¶
<pb:KR1b0029_WYG_000-18a>¶
　　處與夫辭㫖未條暢處倣集註例頗加櫽括并用¶
　　其意足之¶
　一輯錄纂註中多折衷歸一者其或同異並存與姑¶
　　備一說處善讀者詳擇焉¶
　一經文音釋大槩如陸氏釋文其有與古註異處讀¶
　　蔡傳可知亦有間見蔡傳及輯錄纂註中今只於¶
　　傳内除文理旁音不可求者案諸家字書反切附¶
　　註焉¶
<pb:KR1b0029_WYG_000-18b>¶
　一諸本蔡傳脫誤字句今依二程氏本補正凡五十¶
　　餘處¶
#+PROPERTY: JUAN 引用諸書
<pb:KR1b0029_WYG_000-19a>¶
書傳輯録引用諸書¶
　　語類¶
　　文集¶
　　四書集注章句或問¶
　　詩集傳¶
　　通書解¶
　　楚辭集註¶
　　周氏(僴/)錄師說¶
<pb:KR1b0029_WYG_000-19b>¶
　　楊氏(與立/)集語畧¶
　　黄氏(士毅/)集書說¶
　　湯氏(巾/)　集書說¶
　　葉氏(士龍/)集紫陽格言¶
　　黄氏(大昌/)王氏(迂/)集武夷經說¶
　　董氏(夢程/)理纂大爾雅通釋¶
　　董氏(琮/)尚書無義¶
　　陳氏(大猷/)尚書集傳¶
<pb:KR1b0029_WYG_000-20a>¶
　　真氏(徳秀/)讀書記¶
　　葉氏(紹翁/)四朝聞見錄¶
　　名儒傳道精語¶
　輯錄所載朱子門人姓氏¶
　　李氏(方子/正叔)　(果齋/昭武)¶
　　陳氏(淳卿/安)　(北溪/臨漳)¶
　　廖氏(徳明/子晦)　(槎溪/延平)¶
　　董氏(銖重/叔)　(槃澗/番昜)¶
<pb:KR1b0029_WYG_000-20b>¶
　　王氏(過觀/幼)　(拙齋/番昜)¶
　　范氏(念徳/伯崇)¶
　　楊氏(道夫/仲思)¶
　　童氏(伯羽/蜚卿)¶
　　呉氏(雉仲/和)¶
　　劉氏(砥之/用)　(並建安/)¶
　　李氏(閎祖/守約)¶
　　何氏(鎬京/叔)　(並昭武/)¶
<pb:KR1b0029_WYG_000-21a>¶
　　林氏(學蒙/正卿)¶
　　林氏(夔孫/子武)　(並三山/)¶
　　黄氏(士毅/子洪)¶
　　鄭氏(可學/子上)¶
　　方氏(士繇/伯謨)　(並莆田/)¶
　　楊氏(至之/至)　(温陵/)¶
　　鄭氏(南升/文振)　(潮陽/)¶
　　葉氏(賀孫/味道)¶
<pb:KR1b0029_WYG_000-21b>¶
　　沈氏(澗仲/莊)¶
　　周氏(僴莊/伯)¶
　　徐氏(㝢父/居)　(並永嘉/)¶
　　潘氏(時舉/子善)　(天台/)¶
　　潘氏(履孫/坦翁)　(金華/)¶
　　輔氏(廣卿/漢)　(嘉興/)¶
　　竇氏(從周/文卿)¶
　　林氏(礪之/用)¶
<pb:KR1b0029_WYG_000-22a>¶
　　湯氏(泳叔/敬)　(並鎮江/)¶
　　郭氏(友仁/徳元)　(淮安/)¶
　　余氏(大雅/公晦)¶
　　陳氏(文蔚/才卿)　(並廣信/)¶
　　滕氏(璘粹/徳)　(新安/)¶
　　孫氏(自修/敬夫)　(宣城/)¶
　　包氏(揚道/顯)　(盱江/)¶
　　黄氏(義剛/毅然)¶
<pb:KR1b0029_WYG_000-22b>¶
　　甘氏(節父/吉)¶
　　呉氏(琮方/仲)　(並臨川/)¶
　　黄氏(&KR1228;耕/子)　(豫章/)¶
　　張氏(洽徳/元)¶
　　呉氏(必大/伯豐)　(並臨江/)¶
　　楊氏(長孺/伯子)　(廬陵/)¶
　　胡氏(泳量/伯)¶
　　吕氏(燾昭/徳)¶
<pb:KR1b0029_WYG_000-23a>¶
　　周氏(謨弼/舜)　(並南康/)¶
　　萬氏(人傑/正淳)　(興國/)¶
　　李氏(儒用/仲秉)　(岳陽/)¶
　　龔氏(蓋卿/夢錫)　(衡陽/)¶
　　蔡氏(㦛父/行)¶
　　林氏(賜一/聞)¶
　　黄氏(卓之/先)¶
　　符氏(敘功/舜)¶
<pb:KR1b0029_WYG_000-23b>¶
　　曾氏(祖道/)¶
　　李氏(處謙/)¶
　　陳氏(仲蔚/)¶
　　胡氏(叔器/)¶
　　李氏(庚/)¶
　　朱氏(任道/)¶
　纂註引用諸書¶
　　爾雅¶
<pb:KR1b0029_WYG_000-24a>¶
　　周禮¶
　　家語¶
　　老子¶
　　春秋左氏傳¶
　　國語¶
　　公羊傳¶
　　榖梁傳¶
　　詩疏¶
<pb:KR1b0029_WYG_000-24b>¶
　　禮記¶
　　史記¶
　　漢書¶
　　南史¶
　　地志¶
　　說文¶
　　釋文¶
　　玉篇¶
<pb:KR1b0029_WYG_000-25a>¶
　　廣韻¶
　纂註引用諸家姓氏¶
　　孔氏(安國/子國)　　　　古註¶
　　孔氏(穎逹/仲逹)　　　　註疏¶
　　伏生(勝/)　　　　　五行傳¶
　　賈氏(&KR0105;/)¶
　　劉氏(向政/子)¶
　　夏侯氏(勝公/長)¶
<pb:KR1b0029_WYG_000-25b>¶
　　孔氏(光夏/子)¶
　　揚氏(雄雲/子)　　　　法言¶
　　馬氏(融長/季)　　　　訓解¶
　　鄭氏(𤣥成/康)　　　　訓解¶
　　髙堂氏(隆平/升)¶
　　賈氏(逵道/梁)¶
　　王氏(弼嗣/輔)　　　　易解¶
　　王氏(肅雍/元)　　　　訓解¶
<pb:KR1b0029_WYG_000-26a>¶
　　皇甫氏(謐安/士)¶
　　顧氏¶
　　顔氏(師古/籀)　　　　史註¶
　　李氏(白白/太)　　　　文集¶
　　柳氏(宗元/子厚)　　　　文集¶
　　劉氏(禹錫/夢得)　　　　文集¶
　　胡氏(旦/)　　　　　解說¶
　　顧氏(臨敦/子)¶
<pb:KR1b0029_WYG_000-26b>¶
　　歐陽氏(脩叔/永)　　　泰誓論¶
　　劉氏(敞父/原)　　　　經說¶
　　陸氏(佃師/農)¶
　　范氏(純仁/堯夫)　　　　雜著¶
　　王氏(安石/介甫)　　　　全解¶
　　蘇氏(洵允/明)　(老泉/)　洪範論¶
　　蘇氏(軾瞻/子)　　　　全解¶
　　蘇氏(轍由/子)　　　　經論¶
<pb:KR1b0029_WYG_000-27a>¶
　　沈氏(括中/存)　　　　文集筆談¶
　　孫氏(覺老/莘)　　　　全解¶
　　家氏(復禮/)　　　　經說¶
　　葉氏(少藴/)　(石林/)　全解¶
　　陳氏(鵬飛/少南)　　　　全解¶
　　王氏(日休/)　(龍舒/)　全解¶
　　蔡氏(元度/)　　　　全解¶
　　張氏(九成/子韶)　(横浦/)　全解¶
<pb:KR1b0029_WYG_000-27b>¶
　　張氏(綱政/彦)　　　　全解¶
　　宋氏(遠孫/仲山)　(静吉/)　語録¶
　　王氏(十朋/龜齡)　(梅溪/)　全解¶
　　林氏(之竒/少頴)　　　　全解¶
　　陳氏(𫝊良/君舉)　(止齋/)　書抄¶
　　夏氏(僎肅/元)　(柯山/)　全解¶
　　薛氏(肇明/)　　　　全解¶
　　張氏(庭堅/才叔)　　　　經義¶
<pb:KR1b0029_WYG_000-28a>¶
　　胡氏(伸/)　　　　　解義¶
　　上官氏(公裕/)　　　解說¶
　　張氏(沂/)　　　　　經說¶
　　張氏(景叔/晦)　　　　書說¶
　　李氏¶
　　李氏(樗仲/迂)　　　　詩解¶
　　潘氏(衡/)　　　　　書說¶
　　髙氏(閌/)　　　　　經說¶
<pb:KR1b0029_WYG_000-28b>¶
　　彭氏(汝礪/器資)¶
　　劉氏(一止/行簡)　(苕溪/)　經說¶
　　馮氏(時可/當可)　　　　易說¶
　　唐氏(聖任/)　　　　全解¶
　　張氏(震父/真)　　　　小傳¶
　　姜氏(如晦/彌明)　(月溪/)　小傳¶
　　程氏(大昌/)　　　　禹貢論¶
　　史氏(仲午/正父)　　　　書説¶
<pb:KR1b0029_WYG_000-29a>¶
　　劉氏(&KR2115;有/子)　(横舟/)　講業¶
　　史氏(漸漸/鴻)　　　　書說¶
　　鄒氏(補之/)　　　　書說¶
　　李氏(子材/子)　(謙齋/眉山)　全解¶
　　陳氏(經/)　　(三山/)　全解¶
　　陳氏(梅叟/)　(永嘉/)　書說¶
　　鄭氏(景望/)　(永嘉/)¶
　　鄭氏　　　(永嘉/)¶
<pb:KR1b0029_WYG_000-29b>¶
　　陳氏(賓/)　　　　　經說¶
　　張氏(文蔚/)　　　　經說¶
　　袁氏(黙正/思)　　　　全解¶
　　侯氏(甫/)　　　　　經說¶
　　葛氏(興仁/)¶
　　成氏(申之/)　(眉山/)　集四百家解¶
　　呉氏(棫老/才)　(新安/)　禆傳¶
　　馬氏(子嚴/)　(古洲/建安)¶
<pb:KR1b0029_WYG_000-30a>¶
　　陳氏(大猷/)　(更齋/)　集傳¶
　　呉氏(泳/)　　(鶴林/)¶
　　蕭氏(滋/)¶
　　任氏(淵/)¶
　　朱氏(方大/)¶
　　施氏¶
　　徐氏¶
　　楊氏¶
<pb:KR1b0029_WYG_000-30b>¶
　　孫氏¶
　　曾氏¶
　　周子(惇頣/茂成)　(濂溪/)　通書¶
　　程子(頤叔/正)　(伊川/)　經說遺書¶
　　張子(載厚/子)　(横渠/)　正蒙理窟¶
　　邵氏(雍夫/堯)　(康節/)　經世書語録¶
　　司馬氏(光實/君)　(凍水/)文集¶
　　楊氏(時立/中)　(龜山/)¶
<pb:KR1b0029_WYG_000-31a>¶
　　朱氏(震發/子)　(漢上/)　　易解¶
　　范氏(祖禹/淳父)　(太史/)　　講義解說¶
　　吕氏(大臨/與叔)　(芸閣/)　　經解語録¶
　　張氏(行成/文饒)　(觀物/)　　經說¶
　　劉氏(安世/器之)　(元城/大名)　　語錄¶
　　胡氏(安國/康侯)　(文定公/建  安)　春秋傳¶
　　胡氏(宏仲/仁)　(五峯/)　　皇王大紀¶
　　張氏(栻夫/敬)　(南軒/廣漢)　　文集語孟解¶
<pb:KR1b0029_WYG_000-31b>¶
　　吕氏(祖謙/伯恭)　(東萊/金華)　書說¶
　　楊氏(萬里/廷秀)　(誠齋/廬陵)　易傳¶
　　王氏(炎叔/晦)　(雙溪/新安)　全解¶
　　李氏(舜臣/子思)　(隆山/四川)　小傳¶
　　蔡氏(元定/季通)　(西山/建安)　洪範解¶
　　黄氏(榦卿/直)　(勉齋/三山)　書說¶
　　董氏(夢程/九萬)　(介軒/番昜)　雜著¶
　　董氏(琮振/玉)　(復齋/番昜)　集義¶
<pb:KR1b0029_WYG_000-32a>¶
　　鄒氏(近仁/魯卿)　(歸軒/番昜)　禹貢集說¶
　　真氏(徳秀/景元)　(西山/浦城)　讀書記¶
　　魏氏(了翁/華父)　(鶴山/臨卭)　師友雅言¶
　　沈氏(貴瑶/誠叔)　(毅齋/番昜)　雜著¶
　　余氏(九成/鳯儀)　(三峯/建安)　書說¶
　　程氏(實之/士華)　(番昜/)　荅柴中行問¶
　　程氏(若庸/達原)　(徽菴/新安)　講義¶
　　滕氏(和叔/)　(新安/)　尚書大意¶
<pb:KR1b0029_WYG_000-32b>¶
　　許氏(月卿/太空)　(山屋/新安)　雜說¶
　　馬氏(廷鸞/翔仲)　(碧梧/番昜)　蔡傳會編¶
　　李氏(謹思/明通)　(養吾/番昜)　經論¶
　　方氏(囘里/萬)　(虚谷/紫陽)　文集¶
　　齊氏(夢龍/覺翁)　(節初/番昜)　雜著¶
　　李氏(次僧/)　(鳯林/)　洪範精義¶
　　章氏　　　(約齋/)　禹貢告成書¶
　　鄭氏(元珤/彦珍)　(合沙/)　禹治水譜¶
<pb:KR1b0029_WYG_000-33a>¶
　　金氏(履祥/吉父)　(仁山/金華)　尚書表註¶
　　吳氏(&KR0697;清/伯)　(草廬/臨川)　尚書纂言¶
　　熊氏(禾非/去)　(退齋/武夷)　書說¶
　　胡氏(一桂/庭芳)　(雙湖/新安)　書說¶
　　王氏(希旦/愈明)　(葵初/番昜)　書說¶
　　許氏(謙之/益)　(白雲/東陽)　尚書叢說¶
　　陳氏(櫟翁/夀)　(定宇/新安)　書解折衷¶
　　余氏(芑舒/徳新)　(息齋/番昜)　讀蔡傳疑¶
<pb:KR1b0029_WYG_000-33b>¶
　　程氏(直方/道大)　(前村/新安)　蔡傳辨正¶
　　程氏(葆舒/虚縁)　(番昜/)　蔡傳訂誤¶
　　陳氏(師凱/)　(廬山/)　蔡傳旁通¶
　　陳氏(普徳/尚)　(懼齋/三山)　閏講¶
　　呉氏(亨夀/)　(新安/)　閏講¶
　　金氏(燧/)　　(番場/)　閏講星說¶
　　余氏(鑰/)　　(實翁/脩水)　歴象管窺¶
　　牟氏(應龍/成父)　(陵陽/)　九經音考¶
<pb:KR1b0029_WYG_000-34a>¶
　　王氏(道/)　　(溵水/)　書傳音釋¶
　　鄒氏(季友/普昭)　(番昜/)　書傳音釋¶
